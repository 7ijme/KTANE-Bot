=== INTRO ΜΕ ΤΟΝ ΣΚΟΠΟ ΤΗΣ ΕΡΓΑΣΙΑΣ ===

Στα πλαίσια του μαθήματος της Επεξεργασίας Φυσικής Γλώσσας φτιάχτηκε μία εφαρμογή, που λειτουργεί ως λύτης για τους γρίφους του παιχνιδιού Keep Talking and Nobody Explodes.
Ας ξεκινήσουμε από τα βασικά.

1. Πώς παίζεται αυτό το παιχνίδι και γιατί επελέγη για το μάθημα αυτό;

Το παιχνίδι παίζεται, συνήθως, με δύο ή παραπάνω παίκτες. Ο ένας έχει να αφοπλίσει μία βόμβα, και οι υπόλοιποι παίκτες, κρατάνε στα χέρια τους ένα εγχειρίδιο με τις οδηγίες για την αφόπλιση της βόμβας.
Μια βόμβα έχει διάφορα modules. Κάθε module αφοπλίζεται ξεχωριστά. Όταν αφοπλιστούν όλα τα modules, αφοπλίζεται ολόκληρη η βόμβα. 
Τόσο ο παίκτης όσο και αυτοί που κρατάνε το εγχειρίδιο πρέπει να είναι αρκετά συγκεκριμένοι με τις πληροφορίες που δίνουν, ώστε να αφοπλιστεί η βόμβα.

Το συγκεκριμένο παιχνίδι ταιριάζει απόλυτα με το μάθημα, καθώς οι δύο παίκτες πρέπει να μιλάνε συνεχώς μεταξύ τους. Κάτι που ταιριάζει τέλεια με το μάθημα της επεξεργασίας φυσικής γλώσσας.
Σκοπός της εφαρμογής ήταν να φτιαχτεί το μέρος του εγχειριδίου. Δηλαδή, ο παίκτης θα μιλάει σε ένα BOT. Το BOT θα διαχειρίζεται τις πληροφορίες που του δίνει ο χρήστης και, ύστερα, θα του λέει τι να κάνει για να αφοπλιστεί η βόμβα.

2. Η εφαρμογή.

Η εφαρμογή που φτιάχτηκε, είναι προγραμματισμένη να δουλεύει στο λειτουργικό σύστημα των Windows, καθώς είναι γραμμένη στη γλώσσα C# χρησιμοποιώντας το .NET Framework. Επίσης, είναι προγραμματισμένη να ακούει Αγγλικά μόνο και όχι Ελληνικά.
Προτού ανοίξει κανείς την εφαρμογή, θα πρέπει να σιγουρευτεί ότι έχει ρυθμίσει το σωστό μικρόφωνο ως το default του υπολογιστή, καθώς η εφαρμογή θα χρησιμοποιεί αυτό πάντα.
Επίσης, επειδή η εφαρμογή χρησιμοποιεί φωνητικές εντολές, θα πρέπει να υπάρχουν εγκατεστημένες φωνές στα αγγλικά (αν και θα 'πρεπε να υπάρχουν ήδη οι φωνές Microsoft David και Microsoft Zira).

Όταν γίνουν τα παραπάνω βήματα, ο χρήστης μπορεί να ανοίξει την εφαρμογή.
Με το άνοιγμά της, φαίνεται η εξής φόρμα. Θα αναλύσουμε το τι κάνει κάθε κουμπί και το τι πρέπει να κάνει ο χρήστης για να λειτουργήσει σωστά. Επίσης, ας έχουμε εύκαιρη μια εύκολη βόμβα προς αφόπλιση.




